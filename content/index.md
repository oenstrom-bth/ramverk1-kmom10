---
title: "Olofs me-sida"
...

År 1995 föddes jag, Olof Enström, i Kalmar. Jag är uppvuxen i Smedby, en liten by utanför Kalmar. Jag har alltid haft ett stort teknikintresse och har alltid varit den i familjen som har fått ta hand om tekniska prylar och problem.

Att göra hemsidor har jag länge tyckt är kul och har själv skaffat mig ganska goda kunskaper inom HTML, CSS samt grundläggande kunskaper inom PHP och SQL. På gymnasiet läste jag IT och Media med intriktning IT. Där lärde vi oss grunder i bland annat PHP, SQL, Java och C#.

Efter gymnasiet blev det två års paus. Jag började med att sommarjobba hos företaget Otimo Data AB i Kalmar. Därefter jobbade jag en kort period på Pizzapalatset innan jag gick över till min pappas butik, Smycken & Antikt. Hösten 2016 började jag sedan studera Webbprogrammering på Blekinge Tekniska Högskola.

När det blir tid över efter skolarbete så försöker jag styrketräna så mycket som möjligt och skulle jag ha ännu ett par timmar över så blir det väl att jobba på lite småprojekt eller att spela CS.

Du hittar mig på ett antal olika sociala medier: [Facebook](https://www.facebook.com/olof.enstrom.7), [Twitter](https://twitter.com/olofenstrom), [LinkedIn](https://www.linkedin.com/in/olof-enstr%C3%B6m-604a24127/)
